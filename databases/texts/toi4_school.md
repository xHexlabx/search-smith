**อาคารเรียนคุโรมาตี้ (Cromartie School)**

โรงเรียนมีที่ดินเป็นรูปสี่เหลี่ยมผืนผ้า กว้าง W เมตร และยาว L เมตร (ไม่เกินด้านละ 64 เมตร) พื้นที่แต่ละตารางเมตรเป็นหนึ่งในสามรูปแบบ: ที่ดินว่าง ('S'), ส่วนของแอ่งน้ำ ('P'), หรือที่ดินที่มีต้นไม้ ('T')

ผู้อำนวยการต้องการสร้างอาคารเรียนรูปสี่เหลี่ยมจัตุรัสที่มีพื้นที่มากที่สุด โดยต้องตั้งอยู่บนที่ดินว่างเท่านั้น แอ่งน้ำสามารถถมเป็นที่ดินว่างได้แต่ต้องถมทั้งแอ่ง แต่ที่ดินที่มีต้นไม้ไม่สามารถเปลี่ยนแปลงได้

หากมีบริเวณที่สร้างอาคารขนาดใหญ่ที่สุดได้หลายแห่ง ให้เลือกบริเวณที่ต้องถมแอ่งน้ำเป็นจำนวนน้อยที่สุด

จงเขียนโปรแกรมคำนวณพื้นที่ที่มากที่สุดสำหรับสร้างอาคารเรียน และระบุจำนวนแอ่งน้ำที่ต้องถม

**ข้อมูลนำเข้า**

  * **บรรทัดแรก** มีจำนวนเต็มบวกสองจำนวน คือ W และ L คั่นด้วยช่องว่าง
  * **L บรรทัดถัดมา** ระบุข้อมูลของที่ดิน ในแต่ละบรรทัดเป็นตัวอักษรติดกัน W ตัว

**ข้อมูลส่งออก**

มี 1 บรรทัด ประกอบด้วยจำนวนเต็มสองจำนวน a และ b คั่นด้วยช่องว่าง โดย a คือพื้นที่ที่มากที่สุด และ b คือจำนวนแอ่งน้ำที่ต้องถม (ถ้าสร้างอาคารไม่ได้เลย ให้ a และ b เป็น 0)

**ตัวอย่าง**

| ตัวอย่างที่ 1 | ตัวอย่างที่ 2 | ตัวอย่างที่ 3 | ตัวอย่างที่ 4 |
| :--- | :--- | :--- | :--- |
| **ข้อมูลนำเข้า** | **ข้อมูลนำเข้า** | **ข้อมูลนำเข้า** | **ข้อมูลนำเข้า** |
| 8 6 | 6 5 | 2 2 | 11 5 |
| SSSSSSSS | TSSSSS | TT | SSSSSTSSSSS |
| SSSSSSSS | TTSSSS | TT | SSPSSTSSPSS |
| SPPSSSSS | SSSPSS | | SPPPSTSSSSS |
| SSSPSSSS | SSPPPS | | SSPSSTSSPSS |
| SSSSSTTS | TSSPST | | SSSSSTSSSSS |
| PSSSSTSS | | | |
| **ข้อมูลส่งออก** | **ข้อมูลส่งออก** | **ข้อมูลส่งออก** | **ข้อมูลส่งออก** |
| 25 2 | 16 1 | 0 0 | 25 1 |