**ลูกเต๋า (dice)**

กำหนดให้ด้านทั้งหกของลูกเต๋ามีชื่อเรียกคือ บน (Top), หน้า (Front), ซ้าย (Left), หลัง (Back), ขวา (Right) และ ล่าง (Bottom) และกำหนดให้ตำแหน่งเริ่มต้นของลูกเต๋า มีแต้มแต่ละด้านเป็นดังนี้

| บน | หน้า | ซ้าย | หลัง | ขวา | ล่าง |
| :--- | :--- | :--- | :--- | :--- | :--- |
| 1 | 2 | 3 | 5 | 4 | 6 |

จากตำแหน่งนี้ลูกเต๋าสามารถหมุนได้หกทิศทาง คือ หมุนมาทางด้านหน้า (Forward), หมุนไปทางด้านหลัง (Backward), หมุนไปทางซ้าย (Left), หมุนไปทางขวา (Right), หมุนตามเข็มนาฬิกา (Clockwise), และหมุนทวนเข็มนาฬิกา (Counter clockwise)

จงเขียนโปรแกรมเพื่อรับจํานวนลูกเต๋า และสายอักขระแสดงทิศทางการหมุนของลูกเต๋า หาตำแหน่งสุดท้ายของลูกเต๋า และแสดงแต้มด้านหน้าของลูกเต๋าแต่ละลูก

**ข้อมูลนำเข้า**

บรรทัดแรกเป็นจํานวนลูกเต๋า (มีค่าตั้งแต่ 1 ถึง 6)

แต่ละบรรทัดต่อมาเป็นสายอักขระแสดงทิศทางการหมุนของลูกเต๋าแต่ละลูก (ความยาว 1 ถึง 1,000 ตัวอักษร) ซึ่งประกอบด้วย:

  * **F** - หมุนมาทางด้านหน้า (Forward)
  * **B** - หมุนไปทางด้านหลัง (Backward)
  * **L** - หมุนไปทางซ้าย (Left)
  * **R** - หมุนไปทางขวา (Right)
  * **C** - หมุนตามเข็มนาฬิกา (Clockwise)
  * **D** - หมุนทวนเข็มนาฬิกา (Counter clockwise)

กำหนดให้อักษรตัวแรกในสายอักขระเป็นการหมุนจาก "ตำแหน่งเริ่มต้น" และอักษรตัวถัดไปเป็นการหมุนต่อจากตำแหน่งล่าสุด

**การแสดงผลลัพธ์**

แสดงผลลัพธ์มีเพียงบรรทัดเดียว ได้แก่แต้มด้านหน้าของลูกเต๋าแต่ละลูกในตำแหน่งสุดท้าย ในกรณีที่มีลูกเต๋ามากกว่า 1 ลูก ให้คั่นแต่ละค่าด้วยเว้นวรรค

**ตัวอย่าง**

| ข้อมูลนำเข้า | ข้อมูลส่งออก |
| :--- | :--- |
| 3 | 3 2 2 |
| D | |
| FFBB | |
| BBFFR | |