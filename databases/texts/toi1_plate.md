**ถาดอาหาร (PLATE)**

โรงเรียนประจำแห่งหนึ่ง นักเรียนจะต้องเข้าแถวเพื่อรับถาดอาหารกลางวันตั้งแต่เวลา 12:00 น. ของทุกวัน คุณครูจะให้นักเรียนทุกชั้นเข้าแถวเดียวกัน โดยมีระเบียบในการเข้าแถวอยู่ดังนี้

เมื่อเริ่มต้น นักเรียนคนใดมาก่อน คุณครูจะให้ยืนที่หัวแถว และนักเรียนคนที่จะมาเข้าแถวคนต่อไป คุณครูจะสำรวจตำแหน่งของนักเรียน โดยเริ่มต้นจากหัวแถว และจะแทรกนักเรียนคนนั้นเข้าไปในตำแหน่งต่อจากคนสุดท้ายของนักเรียนในชั้นเรียนเดียวกัน แต่ถ้าไม่มีนักเรียนในชั้นเดียวกันอยู่ในแถว คุณครูจะให้นักเรียนคนนั้นไปต่อที่ท้ายแถว

การออกจากแถวเพื่อไปรับถาดอาหาร นักเรียนที่อยู่หัวแถวที่ได้ออกจากแถวก่อน และให้แสดงเลขประจำตัว
นักเรียนที่ได้รับถาดอาหารแล้วไม่สามารถกลับเข้ามาในแถวได้อีก

ทั้งนี้คุณครูจะทราบเลขประจำตัวและชั้นเรียนของนักเรียนทุกคนอยู่แล้ว และนักเรียนทุกคนจะมีเลขประจำตัวไม่ซ้ำกัน นักเรียนบางคนอาจไม่ได้ถูกเรียกมาเข้าแถว และ นักเรียนบางคนอาจจะไม่ได้ออกจากแถว

จงเขียนโปรแกรมเพื่อจัดแถวเข้ารับถาดอาหารตามระเบียบของโรงเรียนแห่งนี้ แสดงลำดับการรับถาดอาหารของนักเรียน กรณีที่ไม่มีนักเรียนในแถวให้เขียนข้อความว่า “empty” และ ให้แสดงเลขประจำตัว นักเรียนที่ได้ออกจากแถว

**ข้อมูลนำเข้า**

บรรทัดแรกมีจำนวนเต็มสองตัว $N_{c}$ และ $N_{s}$ แทนจำนวนชั้นเรียนและจำนวนนักเรียนตามลำดับ โดยที่ $1\le N_{c}\le10$ และ $1\le N_{s}\le1000$ ตัวเลขทั้งสองถูกคั่นด้วยช่องว่างหนึ่งช่อง

จากนั้นอีก $N_{s}$ บรรทัดเก็บรายละเอียดของนักเรียนแต่ละคนด้วยจำนวนเต็มสองค่าคั่นด้วยช่องว่างหนึ่งช่อง คือ c และ s ซึ่งแทน หมายเลขชั้นเรียนและเลขประจำตัวของนักเรียนตามลำดับ โดยที่ $1\le c\le N_{c}$ และ $1\le s\le10000$

การมาเข้าแถวและการนำนักเรียนออกจากหัวแถวเพื่อไปรับถาดอาหาร แต่ละบรรทัดจะมีรูปแบบคำสั่ง ดังต่อไปนี้
* E id
เป็นการนำนักเรียนที่มีเลขประจำตัว id มาเข้าแถว
* D
เป็นการนำนักเรียนที่อยู่ที่หัวแถวออกจากแถว
* X
เป็นการระบุว่าเป็นคำสั่งสุดท้าย

**ข้อมูลส่งออก**

แต่ละบรรทัดแสดงเลขประจำตัวนักเรียนที่ถูกนำออกจากแถวเพื่อรับถาดอาหารตามลำดับ โดยบรรทัดสุดท้ายให้ใส่จำนวนเต็มศูนย์

**ตัวอย่าง**

| ข้อมูลนำเข้า                              | ข้อมูลส่งออก                                                            |
| :------------------------------- | :------------------------------------------------------------------------- |
| 2 6                              | 41                                                                         |
| 1 41                             | 201                                                                        |
| 1 42                             | 202                                                                        |
| 1 43                             | 203                                                                        |
| 2 201                            | 42                                                                         |
| 2 202                            | 0                                                                          |
| 2 203                            |                                                                            |
| E 41                             |                                                                            |
| E 201                            |                                                                            |
| D                                |                                                                            |
| E 202                            |                                                                            |
| E 42                             |                                                                            |
| E 43                             |                                                                            |
| D                                |                                                                            |
| E 203                            |                                                                            |
| D                                |                                                                            |
| D                                |                                                                            |
| D                                |                                                                            |
| X                                |                                                                            |
