**เติมพลังงาน (Energy)**

เครื่องจักรสำหรับผลิตชิ้นส่วนรถไฟฟ้ามีชิ้นส่วนทั้งหมด $2^K-1$ ชิ้น ซึ่งเชื่อมต่อกันเป็นลักษณะโครงสร้างต้นไม้ทวิภาคที่สมบูรณ์ (Complete Binary Tree) จำนวน K ชั้น โดยชั้นบนสุด (ชั้นที่ 1) มีเพียงชิ้นส่วนเดียวคือชิ้นส่วนหมายเลข 1 และชิ้นส่วนหมายเลข m ใดๆ จะเชื่อมต่อกับชิ้นส่วนหมายเลข 2m และ $2m+1$ ในชั้นถัดไป

ในการเดินเครื่องจักร จะต้องตัดแบ่งเซลล์พลังงานที่เรียงต่อกัน N เซลล์ ออกเป็น $2^{K-1}$ ท่อน เพื่อใส่เข้าไปในชิ้นส่วนทุกชิ้นในชั้นที่ K (ชั้นล่างสุด) ค่าพลังงานของชิ้นส่วนแต่ละชิ้นคำนวณได้ดังนี้:
* ถ้าชิ้นส่วนอยู่ในชั้นที่ K ค่าพลังงานจะเท่ากับผลรวมค่าพลังงานของเซลล์ที่ใส่เข้าไปในท่อนนั้น
* ถ้าชิ้นส่วนไม่ได้อยู่ชั้นที่ K ค่าพลังงานจะเท่ากับค่าสัมบูรณ์ของผลต่างของค่าพลังงานของชิ้นส่วนลูกทั้งสองที่เชื่อมต่ออยู่
* ค่าพลังงานของเครื่องจักรโดยรวมคือค่าพลังงานของชิ้นส่วนหมายเลข 1 (รากของต้นไม้)

**งานของคุณ**

จงเขียนโปรแกรมหาจำนวนวิธีในการแบ่งเซลล์พลังงาน N เซลล์ ที่จะทำให้ค่าพลังงานของเครื่องจักรโดยรวมมีค่ามากกว่าหรือเท่ากับ D โดยให้ตอบเป็นเศษของการหารด้วย 1,000,000,007

**ข้อมูลนำเข้า**

1.  **บรรทัดที่ 1** จำนวนเต็ม 3 จำนวน N, K, และ D
2.  **บรรทัดที่ 2** จำนวนเต็ม N จำนวน แทนค่าพลังงานของแต่ละเซลล์

**ข้อมูลส่งออก**

จำนวนวิธีในการแบ่งเซลล์พลังงานตามเงื่อนไข

**ตัวอย่างที่ 1**

| ข้อมูลนำเข้า | ข้อมูลส่งออก |
| :--- | :--- |
| 13 3 5 | 4 |
| 8 7 4 2 8 5 3 5 2 5 3 7 7 | |

**ตัวอย่างที่ 2**

| ข้อมูลนำเข้า | ข้อมูลส่งออก |
| :--- | :--- |
| 14 2 6 | 5 |
| 1 1 2 1 2 3 1 2 1 2 3 4 2 1 | |