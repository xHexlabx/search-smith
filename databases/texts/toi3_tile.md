**กระเบื้อง (Tiling)**

ห้องที่มหาวิทยาลัยขอนแก่นได้มีการปูพื้นกระเบื้องใหม่ ห้องมีหลายขนาดโดยทุกห้องจะเป็นสี่เหลี่ยมจัตุรัสที่มีขนาด n x n ($2\le n\le17$) ซึ่งทุกห้องจะมีมุมห้องด้านบนขวาที่จะไม่ปูกระเบื้อง

กระเบื้องที่สั่งซื้อมาจะถูกนำมาติดกันเป็น "ผืน" โดยหนึ่งผืนจะมีลักษณะเป็นการนำกระเบื้องสามแผ่นมาวางติดกันเป็นรูปตัว L ซึ่งมีได้สี่แบบ ช่างปูกระเบื้องจะไม่หมุนกระเบื้อง ทำให้ลักษณะของผืนกระเบื้องจะมีลักษณะคงที่

กระเบื้องทุกแผ่นจะมีหมายเลขเป็นจำนวนเต็มกำกับ (1-9) กระเบื้องที่มีหมายเลขเดียวกันและอยู่ติดกันจะถือว่าอยู่บน "ผืน" เดียวกัน

**คำสั่ง**

จงเขียนโปรแกรมเพื่อนับจำนวนผืนกระเบื้องที่มีลักษณะถูกต้อง (เป็นรูปตัว L ที่เกิดจากกระเบื้อง 3 แผ่น)

**ข้อมูลนำเข้า**

บรรทัดแรกเป็นเลขจำนวนเต็มบวก n ซึ่งบอกขนาดของห้อง ต่อจากนั้น n บรรทัด แสดงรายละเอียดการปูกระเบื้องขนาด n x n โดยแต่ละบรรทัดประกอบด้วยจำนวนเต็ม n ค่าคั่นด้วยช่องว่าง ซึ่งจำนวนเต็ม k ($1\le k\le9$) แต่ละตัวคือหมายเลขของกระเบื้อง ทั้งนี้จำนวนเต็ม 0 แทนมุมห้องที่ไม่ได้ปูกระเบื้อง

**ข้อมูลส่งออก**

มีจำนวนเต็มค่าเดียว ซึ่งแทนจำนวนผืนกระเบื้องที่ถูกต้อง

**ตัวอย่าง 1**

| ข้อมูลนำเข้า | ข้อมูลส่งออก |
| :--- | :--- |
| 3 | 1 |
| 1 1 0 | |
| 1 2 2 | |
| 3 2 2 | |

**ตัวอย่าง 2**

| ข้อมูลนำเข้า | ข้อมูลส่งออก |
| :--- | :--- |
| 4 | 5 |
| 2 2 9 0 | |
| 2 3 9 9 | |
| 1 3 3 2 | |
| 1 1 2 2 | |