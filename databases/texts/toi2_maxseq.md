**ลำดับย่อยของตัวเลขที่มีตำแหน่งต่อเนื่องกันที่มีค่าสูงสุด (maxseq)**

กำหนดให้ $a\_1, a\_2, ..., a\_n$ เป็นลำดับของจํานวนเต็ม และกำหนดให้ $a\_i, a\_{i+1}, ..., a\_j$ เป็นลำดับย่อยของลำดับดังกล่าวนี้ โดยที่สมาชิกทุกตัวของลำดับย่อยต้องมีตำแหน่งต่อเนื่องกัน ลำดับย่อยที่มีผลบวกของสมาชิกสูงสุด เรียกว่า "ลำดับย่อยที่มีค่าสูงสุด"

ในกรณีที่ลำดับย่อยที่มีค่าสูงสุด มีค่าน้อยกว่าหรือเท่ากับศูนย์ เรียกว่า "ลำดับย่อยว่าง" (Empty sequence)

จงเขียนโปรแกรมเพื่อรับจำนวนของสมาชิกในลำดับและรับค่าสมาชิกทุกตัวของลำดับนั้น ทำการคำนวณและแสดงผลลำดับย่อยที่มีค่าสูงสุด และผลบวกของลำดับย่อยนั้น

**ข้อมูลนำเข้า**

  * **บรรทัดแรก** เป็นจำนวนเต็มบวกซึ่งเป็นจำนวนของสมาชิกในลำดับ (มีค่าตั้งแต่ 1 ถึง 2,500)
  * **บรรทัดที่สอง** เป็นค่าของสมาชิกของลำดับ แต่ละตัวคั่นด้วยเว้นวรรค (มีค่าตั้งแต่ -127 ถึง +127)

**การแสดงผลลัพธ์**

  * หากหาลำดับย่อยที่มีค่าสูงสุดได้ ให้แสดงลำดับย่อยนั้นในบรรทัดแรก และแสดงผลบวกในบรรทัดที่สอง (หากมีหลายชุดให้แสดงเฉพาะชุดแรกที่พบ)
  * ในกรณีที่เป็นลำดับย่อยว่าง ให้แสดงข้อความ `Empty sequence`

**ตัวอย่างที่ 1**

| ข้อมูลนำเข้า | ข้อมูลส่งออก |
| :--- | :--- |
| 8 | 3 -2 6 |
| 4 -6 3 -2 6 -4 -6 6 | 7 |

**ตัวอย่างที่ 2**

| ข้อมูลนำเข้า | ข้อมูลส่งออก |
| :--- | :--- |
| 3 | Empty sequence |
| -2 -3 -1 | |