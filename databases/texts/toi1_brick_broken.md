**ก้อนอิฐ (BRICK)**

ในตารางเกมขนาด N แถว M คอลัมน์ โดยในตารางมีสิ่งกีดขวางวางเอาไว้ ด้านบนมีก้อนอิฐหลายๆ ก้อนที่กำลังจะหล่นลงมา ตัวอย่างของเกมแสดงดังรูปที่ 1 เป็นตารางขนาด (N=8)×(M=5) ซึ่งสถานะเริ่มต้นของตารางเกมแสดงในรูป 1 (a) และเมื่อเกมได้ประมวลผลแล้ว ซึ่งก็คืออิฐตกจากด้านบนลงสู่ด้านล่าง จะเห็นว่าอิฐจะมีการตกค้างที่สิ่งกีดขวาง และผลลัพธ์หลังจากประมวลเสร็จสิ้นดังแสดงในรูปที่ 1 (b)

จงเขียนโปรแกรมเพื่อรับตารางเกมเริ่มต้นและจำนวนอิฐที่จะตกลงมาในแต่ละคอลัมน์ ให้ประมวลผลก้อนอิฐทุกก้อน โดยมีเงื่อนไขดังนี้ (1) ถ้าก้อนอิฐตกลงมาแล้วพบสิ่งกีดขวางที่อยู่ในตารางเกม ก็จะค้างอยู่ ณ ตำแหน่งที่พบสิ่งกีดขวาง (2) ถ้าก้อนอิฐไม่พบสิ่งกีดขวางจะตกลงมาอยู่แถวล่างสุด เมื่อประมวลผลครบทุกก้อนอิฐให้แสดงผลสถานะของตารางเกม

**ข้อมูลนำเข้า**

บรรทัดแรก จะระบุจำนวนเต็มสองจำนวน N และ M โดยที่ $1\\le N\\le20$ และ $1\\le M\\le20$

N บรรทัดถัดไป จะเป็นการระบุตารางเกม โดยในบรรทัดที่ 1+i จะเป็นข้อมูลของตารางเกมแถวที่ i ซึ่งจะระบุเป็นสายอักขระความยาว M ตัวอักขระ ที่มีรูปแบบดังนี้ (1) เครื่องหมายจุด . แทนช่องที่ว่างในตารางเกม และ (2) ตัวอักษร 'O' (ตัวพิมพ์ใหญ่โอ) แทนช่องที่มีสิ่งกีดขวางอยู่

บรรทัดสุดท้าย ประกอบด้วยตัวเลข M ตัวคือ $a\_{1}, a\_{2}, a\_{3}, ... a\_{M}$ แต่ละตัวคั่นด้วยช่องว่างหนึ่งช่อง ตัวเลข $a\_{j}$ คือจำนวนก้อนอิฐที่จะตกลงมาในคอลัมน์ที่ j โดยที่ $0\\le a\_{j}\\le20$

**ข้อมูลส่งออก**

ให้เขียนผลลัพธ์ออกทางแฟ้ม โดยให้ระบุตารางเกมผลลัพธ์ในรูปแบบเดียวกับในแฟ้มข้อมูลนำเข้า ให้ใช้เครื่องหมาย \# แทนก้อนอิฐอยู่ในตาราง

**ตัวอย่าง**

| ข้อมูลนำเข้า                              | ข้อมูลส่งออก                                                            |
| :------------------------------- | :------------------------------------------------------------------------- |
| 8 5                              | .....\<br\>..\#\#.\<br\>.O\#O.\<br\>..O..\<br\>.....\<br\>.\#...\<br\>.....\<br\>\#....         |
| .....                            |                                                                            |
| .....                            |                                                                            |
| .O.O.                            |                                                                            |
| ..O..                            |                                                                            |
| .....                            |                                                                            |
| .O...                            |                                                                            |
| .....                            |                                                                            |
| .....                            |                                                                            |
| 1 1 3 2 0                        |                                                                            |