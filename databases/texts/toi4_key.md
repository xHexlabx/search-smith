**กุญแจคุโรมาตี้ (Cromartie Key)**

กุญแจคุโรมาตี้ประกอบด้วย แม่กุญแจ จำนวน 2 แถว และลูกกุญแจ จำนวน 1 แถว สร้างจากตัวอักษรภาษาอังกฤษพิมพ์ใหญ่ ('A'-'Z') โดยที่แม่กุญแจมีความยาว L ตัวอักษรและลูกกุญแจมีความยาว K ตัวอักษร

ลูกกุญแจ จะเลื่อนเข้าไประหว่างแม่กุญแจ จากซ้ายไปขวา ครั้งละ 1 ตำแหน่ง ในขณะที่ลูกกุญแจเลื่อนเข้าไปแต่ละครั้ง ณ ตำแหน่งแนวตั้งที่ทับกัน จะมีตัวอักษรอยู่ 3 ตัว ได้แก่ ตัวอักษรของลูกกุญแจ (x), ของแม่กุญแจแถวบน (a), และแถวล่าง (b) เราจะนำตัวอักษรทั้งสามตัวนี้มาเรียงกันตามลำดับจาก A ไปหา Z แล้วแทนค่า x ในลูกกุญแจด้วยตัวอักษรกึ่งกลาง แต่จะไม่เปลี่ยนแปลงตัวอักษรของแม่กุญแจ

การเลื่อนลูกกุญแจจะสิ้นสุดลงเมื่อตัวอักษรด้านซ้ายสุดของลูกกุญแจ ผ่านตัวอักษรตำแหน่งขวาสุดของแม่กุญแจไปแล้ว

จงเขียนโปรแกรมจำลองการทำงานของกุญแจคุโรมาตี้ และแสดงผลลัพธ์สุดท้ายของตัวอักษรที่อยู่ในลูกกุญแจ

**ข้อมูลนำเข้า**

  * **บรรทัดแรก** เป็นค่าความยาวของแม่กุญแจ L ($1\\le L\\le127$) และค่าความยาวของลูกกุญแจ K ($1\\le K\\le127$) คั่นด้วยช่องว่าง
  * **บรรทัดที่สองและสาม** เป็นตัวอักษรของแม่กุญแจ แถวบน และล่าง ตามลำดับ
  * **บรรทัดที่สี่** เป็นตัวอักษรของลูกกุญแจ

**ข้อมูลส่งออก**

ตัวอักษรของลูกกุญแจหลังจากสิ้นสุดกระบวนการ

**ตัวอย่าง**

| ตัวอย่างที่ 1 | ตัวอย่างที่ 2 | ตัวอย่างที่ 3 | ตัวอย่างที่ 4 |
| :--- | :--- | :--- | :--- |
| **ข้อมูลนำเข้า** | **ข้อมูลนำเข้า** | **ข้อมูลนำเข้า** | **ข้อมูลนำเข้า** |
| 4 3 | 1 4 | 3 1 | 2 2 |
| BOAT | A | ANT | AS |
| HALF | Z | FAN | IT |
| KEY | MAKE | J | AS |
| **ข้อมูลส่งออก** | **ข้อมูลส่งออก** | **ข้อมูลส่งออก** | **ข้อมูลส่งออก** |
| HFH | MAKE | N | SS |